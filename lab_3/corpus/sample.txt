Prolog
Într-una dintre nenumăratele mele călătorii prin
Arhipelag am întâlnit o insulă înconjurată de ape
verzi, jucându-și în soare hexagoanele de lumină,
atât de deschise la culoare faţă de miniul acelor mări
și atât de umbrite de aripile uriașe ale albatroșilor ce
alunecau pe cerul nepătat, că priveliștea era o încântare
pentru orice ochi omenesc. Nu puteai să nu te-ntrebi
dacă-n acel loc stâncos nu se afla palatul nefăcut de
mâini omenești despre care vorbeau la ceasul siestei
oamenii mărunţi ai locului, cu fesurile lor de pâslă că
rămizie și brâiele cu junghere strâmbe. Erau, spuneau
ei, multe odăi în palat, pline de minuni nemaivăzute
pe lume, dar nu pentru ele merita să ţi riști viaţa, și nici
despre ele nu merita să spui, ciucit lângă un zid și trăgând
din narghilea, o poveste scrisă cu acul pe colţul
ochiului. În miezul palatului se afla Ieșirea, și ea era
păzită de un gardian fioros, de care nu se putea trece.
Nimeni, niciodată, nu-l învinsese, iar cei care se Întorseseră
de acolo o făcuseră gârboviţi ca după o bătălie pierdută.
Ce era dincolo de ieșire nu știa nimeni, dar îngerii
care coborau din când în când pe câte una dintre insule,
fie ca să sfinţească vreo procesiune cu icoane în lacrimi,
fie ca să-l mustre pe vreun nesăbuit ce se culcase cu
nevasta la vremea necurăţiei ei, fie ca să se afle pur și
simplu în treabă, vorbeau despre un adânc asemenea
fundului mărilor, unde se află barcazele sfărâmate, cu
pântecele pline de comori, și pești cu ciocuri ascuţite,
și caracatiţe, și statui străvechi, cu pielea de marmură.
Orice marinar, se spunea, ajungea pe acea insulă măcar
o datăn viaţă, căci era ghidat de diagramele zodia
cale ale nașterii lui. Nu m-am mirat deci că, la vârsta de
cincizeci de ani, când omul cu pielea bătucită de sare și
furtuni se trage spre casă, mia fost dat și mie să pun
piciorul pe plaja cu nisip fierbinte a insulei din poveste.
Nu miera nici teamă, nici nu mă bucuram prea mult:
așa fusese să fie, cum îmi spuneam mereu în faţa unei
zile noi, a unei femei noi, a unui nou străin înjunghiat.
Omul nu poate face altceva decât i se dă să facă de sus.
În ultima lui clipă fiecare își privește viaţa și înţelege că
așa trebuise să fie.
Am coborât pe ţărm cu o barcă, lăsândumi corabia
la o sută de braţe distanţă de stânci. Era soare de amiază,
nu zăreai nici o umbră nicăieri. Smochinii creșteau de
la sine, plini de fructe violete. În mijlocul insulei era un
inel de stânci strâmbe și neregulate ca niște dinţi de
uriaș. Cu greu am găsit strungăreaţa prin caream putut
răzbate. Între stânci se înălţa, cu ziduri galbene peste
care se boltea o cupolă modelată ca un craniu, palatul
nefăcut de mâini omenești. Am intrat pe poarta lui cău
tând mai mult umbra decât aventura, căci soarele fu
sese toropitor, și vestmintele și părul îmi erau ude ca și
când aș fi înotat până la ţărm. În vastele săli am găsit
umbră, multă umbră, umbră deasă, de cea mai bună calitate.
Palatul era imens și pustiu. Pereţii erau umpluţi de
arabescuri. În curţile interioare încremeniseră havuze
din care apa se evaporase de mult. Pe fundul lor în
formă de scoici își ţeseau păianjenii plasele prăfuite.
De a lungul sălilor se-nșirau uși, din care am deschis
cât am putut de multe. Fiecare odaie de dincolo de ele
avea o fereastră prin care se vedea marea. Fiecare avean
mijloc un cub de piatră pe care zbârnâia câteo mașină
rie de neînţeles, se zbătea un pește auriu, plutea o sferă
de cristal sau stătea cu picioarele atârnând, privindumă
plictisită, o fetiţă îmbrăcată, ca un ciudat fruct de mare,
într o platoșă de sidef trandafiriu. Câte o lăcustă cât un
câine mare, cu un bob de apă între fălci, te privea cu ochi
orbi din altă odaie.
Urmau alte săli și altele mereu, dar curând am re
nunţat să mai cercetez ușile închise, oricâte surprize
m-ar fi așteptat în încăperile de dincolo de ele, căci
eram nerăbdător să ajung în faţa Ieșirii. Mergeam de
oren șir pe dalele dulci de piatră lustruită. Din loc în
loc se făceau și-n zidurile exterioare deschideri largi,
simetrice, prin care vedeai, în toate părţile, cerul și marea.
Pescărușii stăteau pe largile pervaze, privind înăuntru
cu un ochi roșu, dar nundrăzneau să violeze cu
zborul lor umbra. Când aproape că nu mai credeam în
poveștile din insule și începeam să rumeg gândul în
toarcerii la corabie, am trecut printr un arc înalt dăltuit
în porfir și am intrat în sala marelui portal. Sala era
perfect rotundă șiam mai numărat în jurul ei încă un
sprezece astfel de intrări, săpaten aceeași piatră stacojie.
Cele din partea opusă abia dacă se zăreau dincolo
de imensitatea sălii. Mă aflam acum, am socotit eu,
chiar în miezul palatului, sub bolta ca un craniu de om
ce se vedea încă din largul mării și care, am văzut cu
uimire, era zugrăvită pe tavanul emisferic cu volutele
unui creier – tronul de substanţă vie și pieritoare al su
fletului omenesc.
Chiar în miezul sălii se afla ceva care sclipea ca un
fulger sub cupola cu un mare luminator rotund în apex,
din care cobora o coloană perpendiculară de lumină
pură, semn că soarele se afla mereu deasupra acelei in
sule. Sclipirea din depărtare era portalul, care mă orbea
cu flacăra lui cum veneam, acoperindu mi ochii cu braţul,
către adâncul sălii. Tot astfel, uneori, în zilele tine
reţii mele, mă aruncam de la prova barcazului în marea
sclipindă, rotundă-n toate părţile, și notam drept către
soare pe raza lui de foc și apă, amestecate și tresărind
în proporţii mereu schimbătoare.
Când am ajuns în faţa Ieșirii am rămas uimit, cu
inima oprită, căci în aceeași clipă, ca și când mar fi așteptat
acolo de la-nceputurile lumii, s a ivit din adâncul
ei și gardianul. Ne priveam acum cu îndârjire unul pe
altul, hotărâţi să nu ne dăm la o parte pentru nimic în
lume, căci el jurase zeilor să oprească intrușii fie și cu
preţul vieţii, iar eu voiam să știu ce e dincolo, iar voinţa
mi ţinea loc și de jurământ, și de zeu. Stăteam
faţă-n faţă, cu portalu ntre noi, privindu ne-n ochi cu
ferocitate.
Gardianul era un bărbat voinic de vreo cincizeci de
ani. O cicatrice asemănătoare cu cea care mi brăzdează
tâmpla stângă îi brăzda și lui tâmpla, dar cea dreaptă.
Purta haine asemănătoare cu ale mele, dar era fărăndoială
stângaci, fiindcăși avea spada în teaca legată de
șoldul drept. Cizmele i fuseseră făcute poate de același
cizmar care le lucrase și peale mele, dar atunci el greșise
cele două slove ale numelui său, întipărite în pielea
carâmbilor: ale gardianului erau ciudat inversate.
Am înaintat un pas și a înaintat și el. Am vrut să trec
pe lângă el și mia blocat trecerea, năpustinduse chiar
în partea prin care voisem să trec. L-am îmbrâncit și
ma mbrâncit și el, cu palmele proptite pe palmele mele.
Roșu de furie, am scos jungherul din brâu și-n aceeași
clipă l a scos și el pe al său. I am căutat cu vârful lui
inima și – cine ar putea să mă creadă? dar cine poate
crede descântecul și vrăjitoria? – jungherele noastre s-au
proptit vârf în vârf cum nu sa ntâmplat vreodată și
cum nu poate să sentâmple. Am aruncat lama pe podea,
încredinţat că nu mi va folosi la nimic, și asta a
făcut și el, bizuinduse mult mai mult, poate, pe puterile
diavolești ale farmecelor lui.
Am rămas amândoi faţă n faţă, gâfâind ca doi bărbaţi
trecuţi de tinereţe, uitândune deznădăjduit unul
la celălalt. M-am ridicat iarăși, am reluat lupta cu toate
puterile mele, dar în zadar. Parcă avea o mie de mâini
și sute de trupuri. Umplea mereu cu capul său bărbos,
cu pieptul lui larg, cu pântecele mare, cu pulpele bine
conturate fiecare colţișor din aria sclipitoare a Ieșirii.
Au trecut astfel ore n șir de încleștare, gâfâituri, răcnete
și suduieli, răsfrânte și readuse napoi de pereţii înde
părtaţi ai incintei.
Mă uitam la gardianul ce și disperase pân atunci
toţi adversarii și căutam o cale să mă arăt mai isteţ decât
el. Am început să-i urmăresc mișcările. Lăsam capul
întro parte privindul pe sub sprâncene, și aidoma făcea
și el. Dar dacă eu îl aplecam spre dreapta, el o făcea
spre stânga, și astfel îmi stătea mereu împotrivă. Îmi
înclinam trupul, și la fel făcea și el. Ridicam braţul stâng,
iar el îl ridica pe cel drept. Îmi duceam mâna la inimă: el
o avea în dreapta! Monstrul doar semăna a făptură omenească,
pe sub piele era sucit cum e palma stângă faţă
de cea dreaptă.